[
    [
        {
            "name": "იაკობ",
            "surname": "ცურტაველი",
            "year": "მე-5 საუკუნე",
            "link": "/author/iakob-tsurtaveli/",
            "image": "/img/authors/ხუცესი.jpg",
            "writings": [
                {
                    "name": "შუშანიკის წამება",
                    "link": "/author/iakob-tsurtaveli/shushanikis-tsameba/",
                    "year": "დაახ. 476–483",
                    "genre": "ჰაგიოგრაფია",
                    "essay": [
                        "იაკობ ხუცესის \"შუშანიკის წამება\" წამროადგენს ჩვენს დრომდე მოღწეულ პირველ მხატვრულ ნაწარმოებს. ავტორის მაღალი, დახვეწილი ენა და სტილი საფუძველს გვაძლებს, ვივარაუდოთ, რომ იაკობ ხუცესი კარგად განსწავლული და განათლებული ადამიანი იყო.",
                        "ნაწარმოებს უდიდესი ისტორიული ღირებულებაც აქვს: ავტორი გვიჩვენებს, რომ საზოგადოების ქალთა და მამაკაცთა ნაწილი ერთ სუფრასთან არ სხდებოდა, რომ ქალბატონები თავდაბურულნი დადიოდნენ, რომ ბიბლია ქართულ ენაზე უკვე ნათარგმნი იყო. დედოფლის მოსასხამის, პალიკარტის, არსებობა ადასტურებს, რომ საქართველოში გადიოდა სავაჭრო გზები, რადგან ეს სამოსი ანტიოქიური წარმომავლობისაა.",
                        "იაკობ ხუცესი ზოგჯერ ჯოჯიკის, ზოგჯერ თავისი პირით დედოფალ შუშანიკს ქრისტეს რძლად და მხევლად, \"ქრისტეს ტარიგად\" მოიხსენიებს. ეს ეპითეტები ბიბლიიდან ამოღებული სახე-სიმბოლოებია, რომლებიც ნაწარმოების მხატვრულ ღირებულებასაც განსაზღვრავს.",
                        "წმინდა შუშანიკი ჯოჯიკთან საუბრის დროს ამბობს: \"ესე ყოველი ცხოვრებაი ვითარცა ყუავილი ველთაი წარმავალ არს,\" - და არიგებს მას, რომ იპოვის ბედნიერებას და უფალს მიუახლოვდება ის, ვინც უხვად გასცემს, გლახაკებს დაეხმარება და ღმერთისთვის მოკვდება.",
                        "ეს ფრაზა შეგვიძლია დავუკავშიროთ შოთა რუსთაველის ცნობილ აფორიზმს: \"იგი წავა და სხვა მოვა ტურფასა საბაღნაროსა\", რომელიც ასევე ცხოვრების წარმავლობაზე მიანიშნებს."
                    ],
                    "characters": [
                        {
                            "name": "ვარსქენ პიტიახში",
                            "qualities": [
                                "პირადი კეთილდღეობის გამო იცვლის რელიგიას",
                                "მეუღლის მიმართ უპატივცემელი",
                                "თავდაჯერებული",
                                "არავის უწევს ანგარიშს",
                                "მიაჩნია, რომ მის ნებას უსიტყვოდ დაემორჩილებიან",
                                "ამბიციური და ამპარტავანი",
                                "თვალთმაქცი",
                                "თავხედი, რადგან ეპისკოპოსს აგინებს",
                                "სასტიკი, დამცინავი, ცინიკოსი, დაუნდობელი",
                                "\"საწყალობელი\", \"უბადრუკი\", \"მხეცი\", \"მგელი\", \"ცოფი\", \"უბადო\", \"ყოვლად განწირული\""
                            ]
                        },
                        {
                            "name": "ჯოჯიკი",
                            "qualities": [
                                "გამბედავი",
                                "თავგანწირული",
                                "ადამიანური, სთხოვს ძმას შუშანიკს ბორკილები მოხსნას",
                                "კეთილი, სინდისის მქონე",
                                "აღიარებს შუშანიკის სიწმინდეს",
                                "დედოფლისადმი თანაგრძნობითა და პატივისცემით სავსე",
                                "სარწმუნოების ერთგული",
                                "ტრადიციათა არ დამრღვევი"
                            ]
                        },
                        {
                            "name": "იაკობ ხუცესი",
                            "qualities": [
                                "პირდაპირი",
                                "ჭეშმარიტი სულიერი რაინდი",
                                "დიაკვანთან ერთად \"დიდითა ტირილით\" ტირის დედოფლის სასახლიდან წასვლის გამო",
                                "თავს იდანაშაულებს პიტიახშის სულიერი სიკვდილის გამო"
                            ]
                        },
                        {
                            "name": "დიაკვანი",
                            "qualities": [
                                "სიყვარულითა და თანაგრძნობით სავსე",
                                "მშიშარა"
                            ]
                        },
                        {
                            "name": "სპარსი",
                            "qualities": [
                                "ფარისეველი, ის ტირის, რათა დედოფლის გული მოიგოს",
                                "\"დევთაგანი\""
                            ]
                        }
                    ],
                    "dictionary": [
                        {
                            "word": "ალიზი",
                            "meaning": "აგური"
                        },
                        {
                            "word": "ასტამი",
                            "meaning": "რკინის ჯოხი"
                        },
                        {
                            "word": "გალიაკი",
                            "meaning": "ტახტი"
                        },
                        {
                            "word": "გირჯაკი",
                            "meaning": "ტყავის ნაჭერი"
                        },
                        {
                            "word": "ეპისტოლე",
                            "meaning": "საეკლესიო წერილი"
                        },
                        {
                            "word": "პალიკარტი",
                            "meaning": "ანტიოქიური სადედოფლო მოსასხამი"
                        },
                        {
                            "word": "სარეცელი",
                            "meaning": "ლოგინი"
                        },
                        {
                            "word": "სასთუმალი",
                            "meaning": "ბალიში"
                        },
                        {
                            "word": "ტარიგი",
                            "meaning": "კრავი, ბატკანი"
                        },
                        {
                            "word": "ტაძარი",
                            "meaning": "სასახლე"
                        },
                        {
                            "word": "ქუეყანა",
                            "meaning": "მიწა"
                        }
                    ]
                }
            ]
        },
        {
            "name": "იოანე",
            "surname": "საბანისძე",
            "year": "მე-8 საუკუნე",
            "link": "/author/ioane-sabanisdze/",
            "image": "/img/authors/საბანისძე.jpg",
            "writings": [
                {
                    "name": "აბო თბილელის წამება",
                    "link": "/author/ioane-sabanisdze/abo-tbilelis-tsameba/",
                    "year": "~",
                    "genre": "ჰაგიოგრაფია (I-III თავი), ჰიმნოგრაფია (IV თავი)",
                    "essay": [
                        "იოანე საბანისძის ნაწარმოები VIII საუკუნის ძეგლია. იგი აღწერს არაბი ჭაბუკის, აბოს, მოწამებრივ ცხოვრებასა და აღსასრულს.",
                        "ნაწარმოები პოლიჟანრულია (ჰომილეტიკურია): სამი ნაწილი ჰაგიოგრაფიის ნიმუშია, ხოლო მეოთხე ჰიმნოგრაფიის ჟანრს განეკუთვნება.",
                        "ნაწარმოები იწყება სამოელ კათალიკოსისა და იოანე საბანისძის მიმოწერით. პირველი ითხოვს ავტორისგან შექმნას ახლადგანსვენებული აბოს შესახებ მხატვრული ნაწარამოები. იგი უნდა დაიდოს ქრისტიანულ ტაძრებში, რათა წაიკითხოს ყველამ და საკუთარი ცხოვრების ნიმუშად და მისაბაძ მაგალითად აქციოს წმინდა აბოს სახე.",
                        "ნაწარმოების პირველი ნაწილი \"წმინდა აბოს ხსენება\" აღგვიწერს VII საუკუნის ქართლს, კერძოდ, არაბების ბატონობის ხანას, როდესაც შიშის, ახალგაზრდული უმეცრობისა თუ სიმდიდრის სიყვარულის გამო ქრისტიანები განეშორებოდნენ ჭეშმარიტებას და გადადიოდნენ მაჰმადის რჯულზე. ხოლო ის, ვინც ქრისტიანულ რწმენას ინარჩუნებდა, ქარისგან შეშინებულ ლერწამს ემსგავსებოდა, მაგრამ განაგრძობდა \"ჩვეულებისაებრ მამულისა სვლისა\" (მამაპაპური გზით სიარულს ირჩევდა).",
                        "ნაწარმოებში ვხვდებით ბიბლიურ სახე-სიმბოლოს, ღვთაებრივი მსხვერპლის სიმბოლოს - სანთელი სასანთლესა ზედა, რომელიც თვით იწვის და ბნელს ანათებს. წმინდა აბო ამბობს: \"არავინ აღანთის სანთელი და შედგის იგი ქუეშე ჴჳმირსა, არამედ ზედა სასანთლესა გადგიან, რაჲთა ჰნათობდეს ყოველთა;\" - და გვარიგებს, რომ ჩვენს ცხოვრებაში შემოსული სინათლე, სიწმინდე არ უნდა დავმალოთ, არამედ საჭიროა, გავამრავლოთ.",
                        "წმინდა აბო თვლის, რომ ის მადლი, რომელიც მან უფლისგან მიიღო, ჭეშმარიტი რელიგიის შემეცნება, სხვისთვისაც მიმზიდველი, სამოყვარე და შესაგრძნობი უნდა გახადოს, ტალანტის გამრავლებას დაამსგავსოს თავისი მოღვაწეობა და ანთებულ სანთლად ექცეს ყველა რწმენაშერყეულსა თუ უმეცარს, უფლისკენ მიმავალ ჭეშმარიტ გზაზე. წმინდანის სიმტკიცემ შეძლო და ხალხს რწმენა დაუბრუნა, გაუძლიერა და შეაგონა, გაუფრთხილდეს მას."
                    ],
                    "characters": "",
                    "dictionary": ""
                }
            ]
        },
        {
            "name": "გიორგი",
            "surname": "მერჩულე",
            "year": "მე-10 საუკუნე",
            "link": "/author/giorgi-merchule/",
            "image": "/img/authors/მერჩულე.jpg",
            "writings": [
                {
                    "name": "გრიგოლ ხანძთელის ცხოვრება",
                    "link": "/author/giorgi-merchule/grigol-khandztelis-tskhovreba/",
                    "year": "951",
                    "genre": "ჰაგიოგრაფია, ჰომილეტიკა",
                    "essay": [
                        "გრიგოლ ხანძთელი - IX საუკუნის მოღვაწე. ნაწარმოები დაიწერა გარდაცვალებიდან 90 წლის შემდეგ, X საუკუნეში",
                        "ამ ნაწარმოების არსებობა ცნობილი გახდა XIX საუკუნეში, როცა ნიკო მარმა იერუსალიმში აღმოაჩინა ის და საქართველოში გამოაგზავნა.",
                        "გიორგი მერჩულემ არ მოუსმინა სოლომონის შემდეგ სიტყვებს: \"ბრძნული სიტყვა ვერცხლია, დუმილი კი - ოქრო,\" - და გაჩუმებას სიტყვამრავლობა ამჯობინა, რათა ხალხისთვის ამ უწმინდესი ადამიანის ღვაწლი ეამბო.",
                        "ნაწარმოები წინა ჰაგიორგაფიული ნიმუშებისგან განსხვავებით არა წმინდანის წამებას, არამედ მის ცხოვრებას აღწერს. გრიგოლ ხანძთელი ხანძთისა და შატბერდის სამონასტრო ქალაქების აღმშენებელია. მის სახელს უკავშირდება ქართული საეკლესიო კალენდრისა და სამონასტრო წესდების შექმნა.",
                        "ნაწარმოები ჰაგიოგრაფიული მხატვრული თხზულების სრულყოფილი ნიმუშია. გიორგი მერჩულე პერსონაჟების დახასიათებასთან ერთად იყენებს პეიზაჟებს, საერო ეპიზოდებსა და მხატვრულ საშუალებებს. ხშირად ეპიზოდებს შორის ქრონოლოგიური კავშირი დარღვეულია, მაგრამ ეს არ უშლის ხელს მკითხველმა, აღიქვას ის ერთიან სიუჟეტურ ქარგად.",
                        "განსაკუთრებულია ნაწარმოები იმით, რომ ავტორი სცილდება ეკლესიას და საერო ყოფით ცხოვრებასაც აღგვიწერს, კერძოდ, ეკლესიისა და საერო პირების ურთიერთობის მნიშვნელობას წარმოაჩენს, არ ერიდება სატრფიალო ეპიზოდების გამოყენებას, რათა თხრობა თვალნათელი გახადოს.",
                        "გრიგოლ ხანძთელი მოიხსენიება, როგორც \"ქვეყნისა კაცი და ზეცისა ანგელიზი\", \"უდაბნოთა ქალაქთმყოფელი\". წმინდანის ცხოვრება უტოლდება ტალანტის გამრავლების იგავს."
                    ],
                    "characters": [
                        {
                            "name": "გრიგოლ ხანძთელი",
                            "qualities": [
                                "მართლმადიდებელი და წარჩინებული მშობლების შვილი",
                                "აღიზარდა ნერსე ერისთავის კარზე",
                                "ნერსეს მეუღლის დისწული",
                                "გამოირჩეოდა კარგი ათვისების უნარით",
                                "ყველა საღვთო წიგნისა და ფილოსოფიის მცოდნე",
                                "იცოდა მადლიანი, ბრძნული და მოზომილი საუბარი",
                                "არ იყო ქედმაღალი და საჭმლის მოყვარული",
                                "თავმდაბალი, მშვიდი, გულმოწყალე, კეთილი",
                                "გამხდარი, ტანსრული, ჯანმრთელი, უმანკო",
                                "აღმზრდელების, მშობლებისა და ხალის თხოვნით მღვდლად იკურთხა",
                                "ეპისკოპოსობა ხორციელ პატივად მიიჩნია და ფარულად წასვლა გადაწყვიტა"
                            ]
                        }
                    ],
                    "dictionary": ""
                }
            ]
        }
    ],
    [
        {
            "name": "ალექსანდრე",
            "surname": "ჭავჭავაძე",
            "year": "1786-1846",
            "link": "/author/aleqsandre-chavchavadze/",
            "image": "/img/authors/აჭავჭავაძე.jpg",
            "writings": [
                {
                    "name": "გოგჩა",
                    "link": "/author/aleqsandre-chavchavadze/gogcha/",
                    "year": "~",
                    "genre": "რომანტიზმი",
                    "essay": [
                        "ალექსანდრე ჭავჭავაძემ ლექსში \"გოგჩა\" დაგვიხატა სევდიანი რეალობა და დაგვარწმუნა ცხოვრების წარმავლობაში. პოეტი გვიჩვენებს კონტრასტს: გოგჩა წარსულში და გოგჩა ახლა. სიმხნევე, სიწმინდე, სიცოცხლის შქეფა გამქრალიყო, ირგვლივ ნანგრევებს შემოესათ ძაძა, უდაბურება, სიჩუმე, არარაობა დამკვიდრებულიყო. უდიდესი ქარვასლებისა და ტაძრების ნანგრევები, რომლებიც პირუტყვს იფარავენ, სევდის განცდას ბადებს ჩვენში.",
                        "ავტორი პირდაპირ ამბობს, რომ უსასრულო არაფერია, რომ ცხოვრება გორაკს ჰგავს: აღმართს დაღმართი მოჰყვება და პირიქით. ამიტომ, ყოველთვის უარესისთვის უნდა ვიყოთ მზად, მუდამ აწმყოთი არ უნდა ვიცხოვროთ, არამედ მომავალზე უნდა ვიზრუნოთ, რათა ჩვენი ცხოვრება გოგჩას არ დაემსგავსოს. დღევანდელი შრომა ხვალინდელი დღისთვის უნდა იყოს სასარგებლო.",
                        "ეს რეალობა პესიმიზმითა და სევდითაა სავსე, თუმცა სიმართლეა და სიმართლე ყოველთვის მწარეა. ავტორი გვაფრთხილებს, რომ გონივრულად უნდა ვიცხოვროთ და ყოველივესთვის ვიყოთ მზად, რათა \"ვარდნი, ზამბახნი, მიხაკნი და გიშრის მწყობრნი\" ჩვენს ცხოვრებაში \"სარეველად\" არ იქცეს.",
                        "წუთისოფელი წარმავალია. რაც იყო უწინ, აღარ არის დღეს, არავინ იცის, რა იქნება ხვალ, არავინ იცის, რას უნდა მოველოდოთ. ეს ყოველივე კი შოთა რუსთაველმაც თქვა: \"იგი წავა და სხვა მოვა ტურფასა საბაღნაროსა\"."
                    ],
                    "characters": "",
                    "dictionary": ""
                }
            ]
        },
        {
            "name": "გრიგოლ",
            "surname": "ორბელიანი",
            "year": "1804-1883",
            "link": "/author/grigol-orbeliani/",
            "image": "/img/authors/გორბელიანი.jpg",
            "writings": [
                {
                    "name": "საღამო გამოსალმებისა",
                    "link": "/author/grigol-orbeliani/sagamo-gamosalmebisa/",
                    "year": "1840",
                    "genre": "რომანტიზმი",
                    "essay": "",
                    "characters": "",
                    "dictionary": ""
                },
                {
                    "name": "პასუხი შვილთა",
                    "link": "/author/grigol-orbeliani/pasukhi-shvilta/",
                    "year": "1874",
                    "genre": "რომანტიზმი",
                    "essay": [
                        "XIX საუკუნე ცნობილია მამათა და შვილთა პაექრობით. ამ ეპოქაში სხვადასვა ხედვისა და იდეალების მქონე თაობები ერთმანეთს შეხვდნენ. მამები, რომლებმაც ვერ შეძლეს თავისუფლებისა და სიდიადის აღდგენა, დიდი მოწიწებით ელოდნენ თერგს გაღმა განათლების მისაღებად გამგზავრებულ შვილებს. \"თერგდალეულები\" ჩამოვიდნენ, დაბრუნდნენ სამშობლოში და მიზნად ერის სულის გაღვიძება დაისახეს. ილია ჭავჭავაძემ გაავრცელა ცნობილი გამოცანები, რომლებშიც გარკვევით იკითხებოდა მამათა უარყოფითი მხარეები. გრიგოლ ორბელიანმა ახალ თაობას კრიტიკა ვერ აპატია და მიმართა მათ ლექსით \"პასუხი შვილთა\".",
                        "ლექსის პირველივე სტრიქონებში პოეტი შვილების თაობას შემდეგი ეპითეტებით ამკობს: განუსჯელნო, უმადლო, ცუდ დროს შობილნო. ის ხაზს უსვამს იმ ფაქტს, რომ ახალმა თაობამ ვერ მიიღო სათანადო განათლება, რომლითაც მამები ამაყობდნენ, ამიტომაც, პოეტის აზრით, ისინი ცუდ დროს დაიბადნენ.",
                        "გრიგოლ ორბელიანი შვილთა თაობას კნუტებს უწოდებს, თითქოს, ისინი შემალვით კნავიან, მათ არ აქვთ ძალა დიდი საქმის გასაკეთებლად, მათ მხოლოდ მამების წყევლა სურთ. თუმცა ავტორი დარწმუნებულია, რომ შვილთა სიტყვები ვერ მოაკლებს მამათა მოღვაწეობას დიდებას, პირიქით, პოეტი თავდაჯერებულად აცხადებს, რომ შვილები თვითონვე ინანებენ წარმოთქმულ სიტყვებს.",
                        "პოეტი ხაზს უსვამს მამათა გმირობას, ახსენებს მკითხველს, თუ რამდენ ომსა და ბრძოლაში ღვარეს მათ სისხლი, იცავდნენ მამულს, ენას, სარწმუნოებას: \"მათ დაიფარეს, სისხლით დაიცვეს სისხლ-შემოსილი მამული თვისი, და სასო ღვთისა, მცველი ერისა, ენა, საყდარი, სარწმუნოება!\"",
                        "ავტორი აღიარებს, რომ დრო შეიცვალა, ომების ფასეულობა მეორე პლანზე გადავიდა და სწავლა გამეფდა. მამებმა შვილები სასწავლებლად გაგზავნეს, მოელოდნენ დიდი იმედითა და სიხარულით, რომ მათ გაენათლათ საქართველო თავიანთი ცოდნით. მამებს ძალიან სურდათ, შვილებს მათთვის ემჯობინათ, ამით ინუგეშებდნენ გულს, სამშობლოს ვარამით შეწუხებულს: \"ჩვენც ვჰნუგეშობდით, გულით ვხარობდით, შვილი მამასა ემჯობინება!\" რა თქმა უნდა, ყველა მშობლის მიზანი ზუსტად ესაა: საკუთარ თავზე უკეთესი და ღირსეული პიროვნება აღზარდოს, მასწავლებლის გეგმაც მაშინ ითვლება შესრულებულად, როცა მას საკუთარი მოწაფევე აჯობებს. თუმცა, გრიგოლ ორბელიანის აზრით, მამებს ეს იმედი ჩაუმწარდათ : \"ვაი ჩვენს იმედს... ვაი თქვენს მოსვლას...\" ის შვილებს უვიცობაში, ურწმუნოებაში ადანაშაულებს, კიცხავს მათ არასწორ მიდგომას : \"ღმერთი რა არის? შენთვის ნუ არის! შენ რა გაწუხებს, რომ ჰსუფევს სხვისთვის?\"",
                        "მამები აკრიტიკებენ შვილების მიერ მოწყობილ \"შკოლას\", რომელიც ახალგაზრდას, სწავლად მისულს, ზნეობით წახდენს. პოეტი ასევე თვლის, რომ ახალი თაობა ენას ბილწავლს, ახალი ჟურნალისტები, მწერლები არ მოსწონთ და მათ \"ცრუ რუსთაველთა\" უწიდებს. ავტორი ამტკიცებს, თუ რატომ არ შეიძლება ენის შემუსვრა, ის ამბობს : \"რა ენა წახდეს, ერი დაეცეს... წაეცხოს ჩირქი ტაძარსა წმინდას!\" ჩვენთვის კი ცნობილია, რომ ილია ჭავჭავაძემ ენის რეფორმა ჩაარტარა და ხუთი ასო-ბგერა ანბანს მოაცილა, რადგან ისინი ამძიმებდნენ ენას და ფუნქცია დაკარგული ჰქონდათ.",
                        "გრიგოლ ორბელიანი, როგორც მამა, არიგებს შვილებს, მიატოვონ წყევლა და საქმეს მიხედონ, ხელი მოკიდონ, გამოჩნდენ კეთილის ჩადენით. პოეტი კიდევ ერთხელს იმეორებს, რომ შვილების დიდება მამებსაც გაუხარდებათ: \"თქვენი დიდება ჩვენც გვეამება; მის სხივის შუქი ჩვენც მოგვინათებს!.. აჰა დიდების და სახელ-ქების ასპარეზია თქვენთვის დაცლილი!\" ასევე გრიგოლ ორბელიანი სევდითა და ირონიით ამბობს: \"ვაი საბრალოს, ჩვენს საქართველოს, თქვენ დაებადეთ სადიდებელად!\"",
                        "პოეტი, თითქოს, დასცინის შვილთა ფრაზებს, თვლის, რომ მათ მხოლოდ საუბარი შეუძლიათ, საქმეს კი ვერ ასრულებენ: \"სიტყვა დ სიტყვაა, სამქმე კი დ სხვაა\".",
                        "ავტორი ბოლოსკენ ინახავს კრიტიკას და უტევს შვილებს, ნატრობს, რომ ოდესმე ისინი მწვერვალზე ავიდნენ: \"ნეტავი მისწვდეთ, მაღალსა ცაში შავარდნის ფრენას\". ორბელიანი მათ სიცოცხლეს ფუჭად მიმავალს უწოდებს, მათ არარაობასა და უმეცრებას, უქმობას აბრალებს.",
                        "ბოლოს კი გრიგოლ ორბელიანი სამშობლოს მიმართავს, იგი წუხს, რომ გმირთა მამული ისე დამცირდა, რომ ცრუ პოეტები, ცრუ ლიბერალნი, ცრუ პატრიოტები აღზარდა."
                    ],
                    "characters": "",
                    "dictionary": ""
                },
                {
                    "name": "თამარ მეფის სახე ბეთანიის ეკლესიაში",
                    "link": "/author/grigol-orbeliani/tamar-mepis-sakhe-betaniis-eklesiashi/",
                    "year": "1877",
                    "genre": "რომანტიზმი",
                    "essay": [
                        "XIX საუკუნის რომანტიკოსმა მწერალმა, გრიგოლ ორბელიანმა, ლექსი \"თამარ მეფის სახე ბეთანიის ეკლესიაში\" 1877 წელს დაწერა. ნაწარმოები წარმოგვიდგება, როგორც ლირიკული გმირის მონოლოგი, ის თამარ მეფის ფრესკას ესაუბრება.",
                        "ლექსი მიმართვით იწყება, გრიგოლ ორბელიანი თამარ მეფეს შემდეგი ეპითეტებით ამკობს: წმინდა, ლამაზი (შვენება), სახიეირი. ავტორი ფერთხით ეცემა უდიდესი ეპოქის, \"ოქროს ხანის\", მეფის წინაშე, იგი თაყვანს სცემს ქალბატონს, რომელმაც საქართველოს ისტორია გაალამაზა. ავტორი წუხს იმ დროზე, ენატრება ის სიდიადე, სიძლიერე და თავისუფლება, დამოუკიდებლობა. ავტორი, თითქოს, სიზმარშია, მას არ სურს გამოფხიზლება, რეალობაში დაბრუნება, რადგან აწმყო ისეთი არაა, როგორც მას სურს, რომ იყოს, რაც რომანტიკოსთა დამახასიათებელი თვისებაა.",
                        "გრიგოლ ორბელიანი უმზერს ფრესკას, რომელიც მას თვალწინ უხატავს წალკოტს, სამოთხეს, იმ მშვენიერსა და უდარდელ დროს, რომელიც დამთავრდა, რადგან სამუდამო არაფერია. ლირიკული გმირი (თვით ავტორი) დაბერებული, დაღონებული, შავ დროთა ძალით ფერწახდენილი, ერთადერთ შვებად იმ ეპოქის გახსენებას ხედავს, რაც გააძლიერებს მას: \"ვიგონებთ შენს დროს, გული გვიმაგროს, სრულად არ წავსწყმდეთ ცის შემრისხავნი\".",
                        "გრიგოლ ორბელიანი სთხოვს თამარს, გაიხსენოს სამშობლო, გადმოხედოს მას, თავისი ჯვრით აკურთხოს ერი, როგორც აკეთებდა ამას ყოველი ლაშქრობის წინ. პოეტს სურს, რომ საქართველო ისევ ძლიერი, წმინდა, განათლებული, პატრიოტიზმით სავსე გახდეს. ლირიკულ გმირს ძალიან უნდა, რომ ერთმა დაძლიოს უმეცრება და სიბნელე, რათა: \"და გაგვიცოცხლდეს, რომ კვლავც მოგვესმეს სიტყვა ქართული რუსთაველისა\".",
                        "თუმცა ავტორის ეს თხოვნა არ ესმის თამარ მეფეს, მისი მზერა ვერ ამჩნევს \"ბედ-დაკარგულის ივერის ძეს\". გრიგოლ ორბელიანი თავს შემდეგი ეპითეტებით იხსენიებს: \"გულ-შემუსვრილი\", \"დამცირებული\", \"ხმა მიღერებული\", \"ბედ-დაკარგული\", \"ეჭვით აღვსილი\", \"უსასოდ ქმნილი\", \"გულ-უიმედო\" და \"გაუხარებელი\", რომლებიც ხაზს უსვამს მის პესიმისტურ განწყობას, მის უიმედობას. გრიგოლ ორბელიანი მეტაფორულ შედარებას იყენებს: \"და რაც დაეცა, ის წარიტაცა შავმან ყორანმა ვით უმწე მსხვერპლი!\" ზუსტად ასე მოუვიდა პოეტის სამშობლოსაც, რომლის დიდება და სიძლიერე ცრუ და დაუნდობელმა წუთისოფელმა მტრების სახით წარიტაცა. და ერთადერთი, რაც მას დარჩენია, არის მიყრუებულ ტყეში დანგრეული ეკლესია უძლიერესი მეფის ფრესკით. საქართველოს მხოლოდ ისტორია და მოგონება შემორჩა იმ ოქრის ხანის, რომლის დასტურია ამ კედელზე არსებული ფრესკა.",
                        "ავტორი წუხს, ჩივის, თუმცა გამოსავალს ვერ ხედავს და მკითხველს მას ვერ უზიარებს. მას სურს, იყოს თავისუფალი და დიდებული ქვეყნის მოქალაქე. ის ადიდებს წარსულს, თუმცა ვერაფერს აკეთებს, რომ აწმყო, ის რეალობა, რომელშიც ცხოვრობს, საკუთარ იდეალს დაამსგავსოს."
                    ],
                    "characters": "",
                    "dictionary": ""
                }
            ]
        },
        {
            "name": "ნიკოლოზ",
            "surname": "ბარათაშვილი",
            "year": "1817-1845",
            "link": "/author/nikoloz-baratashvili/",
            "image": "/img/authors/ბარათაშვილი.png",
            "writings": [
                {
                    "name": "შემოღამება მთაწმინდაზე",
                    "link": "/author/nikoloz-baratashvili/shemogameba-mtatsmindaze/",
                    "year": "1833/1836",
                    "genre": "რომანტიზმი",
                    "essay": "",
                    "characters": "",
                    "dictionary": ""
                },
                {
                    "name": "ხმა იდუმალი",
                    "link": "/author/nikoloz-baratashvili/khma-idumali/",
                    "year": "1836",
                    "genre": "რომანტიზმი",
                    "essay": [
                        "ნიკოლოზ ბარათაშვილი, საქართველოს უდიდესი რომანტიკოსი, ლექსში \"ხმა იდუმალი\" თვითშემეცნების საკითხს წამოწევს წინ. ნაწარმოები, თითქოს, უკავშირდება დ.გურამიშვილის \"დავითიანს\", სადაც ავტორი ყმაწვილის ცხოვრების აზრად საკუთარი თავის შემეცნებას ასახელებს. ნიკოლოზ ბარათაშვილმა, ჯერ კიდევ 19 წლის ჭაბუკმა, დაიწყო ფიქრი უმნიშვნელოვანეს თემაზე, როგორიცაა: \"შეიცან თავი შენი\".",
                        "ლექსი შეკითხვით იწყება, ლირიკურ გმირს სურს გაიგოს, თუ ვისი ხმა ჩაესმის მას. პოეტი ხაზს უსვამს ფაქტს, რომ ის მოწყენილია, მის გულს ნაღველი ადევს, ნაღველი ჩუმი, რადგან ვერავის უზიარებს მას. თუმცა, გავიხსენოთ ბარათაშვილის მიერ ბიძისადმი მიწერილი წერილი. პოეტი ნათლად ეუბნება გრიგოლ ორბელიანს, თუ რა აწუხებს მას, თუ როგორ ეუბნება იდუმალი ხმა: \"შენ არა ხარ ახლანდელის მდგომარეობისთვის დაბადებული! ნუ გძინავსო! მე არა მძინავს, მაგრამ კაცი მინდა, რომ ამ პატარა კლდე-ღრეს გამიყვანოს…\" პოეტმა კი გაუზიარა გულის ვარამი ბიძას, თუმცა უშედეგოდ, ამიტომაც მისი გულის ნაღველი ჩუმია, ის ვეღარავის აწვდის საკუთარ ფიქრებსა და აზრებს. ",
                        "ნიკოლოზ ბარათაშვილი ბავშვობას იხსენებს, იმ ლამაზ დროს, რომელიც მეგობრებსა და თანატოლებთან გაატარა. თუმცა, მის ცხოვრებაში ულამაზესი ბავშვობის ჟამი დასრულდა, მან მიატოვა ბავშვობის ადგილები და ზუსტად მაშინ გამოჩნდა ეს იდუმალი ხმაც, რომელიც არ ტოვებს პოეტის ფიქრებს და მუდამ თან სდევს მას: \"მას აქეთ ხმა რამ თან სდევს ყოველთა ჩემთა ზრახვათა და საწადელთა!\"",
                        "ავტორი ყურადღებას ამახვილებს იმაზე, რომ ხმა ერთსა და იმავეს უმეორებს, ის დაჟინებით ამბობს, რომ პოეტმა უნდა იპოვოს საკუთარი ხვედრი, დანიშნულება, თუ რისთვის მოავლინა ღმერთმა იგი ამ ქვეყნად. სამწუხარო კი ისაა, რომ ბარათაშვილს ვერ უპოვია ხვედრი, ვერ გაუგია, თუ რა მისიით მოევლინა იგი დედამიწას.",
                        "აქვე მსურს აღვნიშნო, რომ თვითშემეცნების თემა ისეთივე პოპულარულია 21-ე საუკუნეში. ყველა აბიტურიენტს აწუხებს მომავალი, ხვედრი, ყველა დიდი დროის განმავლობაში ვფიქრობთ, თუ რომელ გზაზე დავდგეთ სკოლის დამთავრების შემდეგ. ამით მსურს ვთქვა, რომ ნ.ბარათაშვილის ეს ლექსი ახლოა ყველა მოზარდთან, ვისაც ვერ გაუგია, თუ რით სურს დაკავდეს, რა შეისწავლოს, რა პროფესიას დაეუფლოს.",
                        "ნიკოლოზ ბარათაშვილი უარყოფს ვერსიას, რომ ეს იდუმალი ხმა სინდისის ხმაა, პოეტი ამბობს: \"მაგრამ მე ჩემში ვერ ვჰპოვებ ავსა, მისს საშფოთველოს და საქენჯნავსა\". პოეტს ვარაუდი უჩნდება, იქნებ, ეს ხმა მისი მფარველი ანგელოზია ან, იქნებ ამ იდუმალ ხმას ეშმაკისეული წარმომავლობა გააჩნია.",
                        "პოეტი ლექსის ბოლოშიც ვერ ხვდება, თუ რა ხმაა ეს იდუმალი ხმა, თუმცა მთელი გულითა და სულით სთხოვს მას უთხრას მართალი, გაუმხილოს, თუ რას უმზადებს მომავალში, რომ გაიგოს, თუ რა სურვილები აუსრულდება და რა ოცნებები დაემსხვრევა. ის ბევრ კითხვას სვამს, რომელიც უპასუხოდ რჩება: \"ვინცა ხარ, მარქვი, რას მომისწავებ, სიცოცხლეს ჩემსა რას განუმზადებ? როს ვსცნა მე შენი საიდუმლობა, როს მხვდეს ამ სოფლად ჩემი წილობა?..\"",
                        "ლექსის წაკითხვის შემდეგ ვხვდებით, რომ ახალგაზრდა პოეტმა მთელი სული და გული გამოამზეურა, ქაღალდს გადასცა ის ტკივილი და წუხილი, რომელიც ყველაზე მეტად აწუხებდა, რომელსაც ვერავის უზიარებდა. ლექსი პესიმისტურია, თუმცა იმედის სხივს ტოვებს. იქნებ, ეს იდუმალი ხმა, მართლაც და, ანგელოზების ხმაა, უკეთესი ცხოვრების მომასწავლებელია. პოეტს კი მხოლოდ შეუძლია დაუცადოს მოვლენების განვითარებას, რათა დაასკვნას, თუ რა ხმა არ აძინებდა ღამით.",
                        "ჩვენ კი, ნ.ბარათაშვილის ბიოგრაფიის მცოდნეებმა, შეგვიძლია დავასკვნათ, რომ პოეტის ბედი ავი იყო, მის ცხოვრებას მართლაც სდევდა \"თვალბედითი შავი ყორანი\". ეს იდუმალი ხმა რთული ბედისწერის მომასწავლებელი აღმოჩნდა. პოეტის მოკლე ცხოვრებას მუდამ უიღბლობა სდევდა. და ამ ტკივილმა გახადა უბრალო ჭაბუკი რომანტიკოსთა მეფედ."
                    ],
                    "characters": "",
                    "dictionary": ""
                },
                {
                    "name": "არ უკიჟინო, სატრფოო...",
                    "link": "/author/nikoloz-baratashvili/ar-ukizhino-satrpoo/",
                    "year": "1841",
                    "genre": "რომანტიზმი",
                    "essay": [
                        "ნიკოლოზ ბარათაშვილი ლექსს \"არ უკიჟინო სატრფოო\" სიყვარულს უძღვნის, ამქვეყნიურ უძლიერეს გრძნობას.",
                        "ლირიკული გმირი სთხოვს სატრფოს არ დაუწუნოს მას ფიქრები და გრძნობები, რადგან სიყვარული პოეტს უკვდავთა გრძნობად მიაჩნია და უბრალო მოკვდავს, ნიკოლოზ ბარათაშვილს, არ შეუძლია მარადიული სწორი ფორმით გადმოსცეს. პოეტი იმდენადაა აღფრთოვანებული გრძნობებით, რომ მას სურს იყოს მზე, გაანათოს არემარე, გახდეს სიცოცხლისმომცემი ძალა, რომლის გამოჩენასაც ცხოველთა და მცენარეთა სამყარო უცდის. პოეტს სურს, საღამოს იმისთვის გაქრეს, რომ დილით ისევ გააცოცხლოს სამყარო: \"საღამოს მისთვის შთავიდე, რომ დილა უფრო ვაცხოვლო\".",
                        "პოეტი სატრფოს ცის ცვარად მიიჩნევს, რომელიც მზესავით ცხოვრებას უბრუნებს დამწვარ მცენარეებს. ბარათაშვილი მზეა, რომელიც იწვის გრძნობისგან, ხოლო სატრფო ცვარია, რომელიც შვებას აძლევს ლირიკულ გმირს. ერთად თუ იქნებიან - ერთმანეთს შეავსებენ და უკვდავ მაცოცხლებელ ძალად იქცევიან: \"და ერთად შესხივებულნი, შვებას მოჰფენდნენ სიცოცხლეს!\" პოეტის მიერ მოყვანილი ეს ალეგორია მიანიშნებს იმაზე, რომ ნიკოლოზ ბარათაშვილის გრძნობა არა ფიზიკური, არამედ სულიერია. ცვარი და მზე ახლოს არ არიან, თუმცა ერთად უდიდეს საქმეს სჩადიან. ზუსტად ასეთ კავშირს ხედავს ლირიკული გმირი - სულიერს. შესაძლოა, სატრფო ახლოს არ იყოს, მაგრამ ერთად ისინი მუდამ გაალამაზებენ სამყაროს.",
                        "უცებ პოეტი წარმოიდგენს, რა მოხდება, თუ მზემ მიატოვა ნათება, სხივების მოფანტვა. მაშინ მზე უბრალო ვარსკვლავად იქცევა, ვარდი არ გაიშლება და ცვარიც დაკარგავს არსებობის აზრს. სატრფო კი უბრალო ქალბატონად იქცევა და ციურ ცვარს ვერ შეედრება. პოეტი ამით გვეუბნება, რომ, თუ სიყვარული გაქრა, თუ მზემ (პოეტმა) მიატოვა გრძნობებისგან წვა, მარაფიული გაქრება, ცხოვრება აზრს დაკარგავს, სილამაზე გაიფანტება.",
                        "მაგრამ პოეტის სატრფო იმდენად მშვენიერია, რომ მზე ვერ მიატოვებს სხივების მოფენას. პოეტის სიყვარული იმდენად ძლიერია, რომ ადამიანი, უბრალო მოკვდავი, მას სახელს ვერ მოუგონებს. ლირიკული გმირის გრძნობა მხოლოდ მზისა და ცვრის ურთიერთობას შეიძლება შევადაროთ. ერთად თუ იქნებიან - ცხოვრებას გაალამაზებენ, ცალ-ცალკე კი დანიშნულებას დაკარგავენ."
                    ],
                    "characters": "",
                    "dictionary": ""
                },
                {
                    "name": "ვპოვე ტაძარი",
                    "link": "/author/nikoloz-baratashvili/vpove-tadzari/",
                    "year": "1841",
                    "genre": "რომანტიზმი",
                    "essay": [
                        "ნ. ბარათაშვილმა 1841 წელს დაწერა ლექსი \"ვპოვე ტაძარი\", სადაც პოეტი გვიჩვენებს სიყვარულის აღმაფრთოვანებელ ძალას და \"ბედდაკარგულობის\" თემას ეხება.",
                        "ბარათაშვილი პოეტური ოსტატობით გვიხატავს შემდეგ სურათს: ის უდაბნოში პოულობს ტაძარს, სადაც ანთია უქრობელი ლამპარი, ყურში კი ლირიკულ გმირს ჩაესმის წმინდა გალობა. სიხარული ტაძრის პოვნისა უდიდესია, რადგან პოეტი მარტოდ მარტო იმყოფებოდა უდაბნოში - ანუ უკაცრიელ ადგილას, სადაც ურწმუნოება ბობოქრობს. ერთადერთი ამ რთულ სიტუაციაში, პოეტი, რომელიც თავს უწოდებს \"მწირი სოფლისას\", მთელი გულითა და სულით ეძებდა ტაძარს, ალეგორიულად სიმშვიდეს, უფალთან დაახლოებას. როგორც იქნა, ნიკოლოზ ბარათაშვილს გაუღიმებს ბედი, ის იპოვის ტაძარს, რომელიც მის ცხოვრებაში გამოჩენილმა სიყვარულმა ააგო. სიყვარულმა, რომელმაც ბედნიერება შეაგრძნობინა ლირიკულ გმირს და აჩვენა ცათა სასუფეველი, დედამიწაზე გაშენებული. ამით პოეტი მეტაფორულად მიგვანიშნებს სიყვარულის ძალაზე: გრძნობამ პოეტი უფალთან დაახლოვა.",
                        "ეპითეტებით \"შესაფერი, უდაბნოდ მდგარი\" ახასიათებს ნ. ბარათაშვილი ტაძარს, ადგილს, რომელსაც ამდენი წლის განმავლობაში იგი \"დამაშვრალი\" ცხოვრებით დაეძებდა და სურდა, რომ მის გულს, მოკლულს კაცთა სიავით და ბედის დაუნდობელი ბრუნვით, ეხილა წმინდა ლამპარი. ეს წმინდა ლამპარი აღნიშნავს შუქს, სინათლეს, ანუ სიბნელის დაძლევას, ბნელი დროის დამთავრებას და მონატრებული სიმშვიდის შეგრძნობის საშუალებას.",
                        "ავტორს იმდენად უხაროდა ბედის გაღიმება, რომ მზად იყო გული და სული შეეწირა უფლისთვის, რადგან უფრო ავსებდა მას ნეტარებითა და სიამით.",
                        "თუმცა, გალობა, მართლაც, ზარი აღმოჩნდა, ზარი ბედდაკარგულობისა. უცაბედად გაქრა ტაძარი, გაქრა სიმშვიდე, გაქრა სიყვარული და პოეტის გულში ისევ დატრიალდა უდაბნო, ის ისევ მარტო დარჩა. პოეტი ამბობს: \"მას აქეთ ჩემს გულს ნეტარება არ ასადარებს, მის ნაცვლად სევდა და წყვდიადი დაისადგურებს.\"",
                        "პოეტი ხაზს უსვამს ფაქტს, რომ ცხოვრება დიდხანს არავის ახარებს და მასაც ასე მოუვიდა. ყველაფერი ძირფესვიანად მოისპო: უქრობელი წმინდა ლამპარი კი ჩაქრა, ისე, რომ პოეტმა ვერაფრით დაანთო იგი. და ბოლო სტროფებში ეპითეტი \"უქრობელი\" იცვლება ეპითეტად \"დაშთომილი\", \"დამქრალი\". მობეზრდა ნ. ბარათაშვილს ბედის სიავე; მოსძაგდა მას სოფელი ცრუ და მუხთალი. რა სამწუხაროა, რომ დედამიწაზე დასადგურებელი სასუფეველი პოეტისთვის \"ცრუ\" და “მუხთალ” ცხოვრებად იქცევა, ცხოვრებად, რომელშიც აღარ აუგია სიყვარულს ტაძარი, ცხროვრებად, რომელშიც აღარ ჩანდა სინათლე, ცხოვრებად, რომელში, იგი ისევ ობოლი და მიუსაფარი მწირი გახდა. ბედს ავტორი ეპითეტით \"უკუღმართი\" მოიხსენიებს, რადგან აწყობილი, ლამაზი, მშვიდი ცხოვრება მას უკუღმა გადმოუტრიალა. ამიტომაა პოეტი ბედდაკარგული - ბედნიერების განცდის შემდეგ, სიყვარულის გაჩენის შემდეგ, იგი კარგავს ყველაფერს და მოგონება უკეთესი ცხოვრებისა, რომელიც მუდამ სდევს მას თან, ბედნიერებას ვეღარ შეაგრძნობინებს.",
                        "პოეტმა გვიჩვენა, თუ რა ძალა აქვს სიყვარულს და დაგვარწმუნა, რომ ცხოვრება ისედაც რთულია, ამიტომ სიყვარულით უნდა ვიცხოვროთ, ჩვენს მშობლებს, ოჯახს, ახლობლებს სიყვარულით უნდა მოვეპყროთ და გავუფრთხილდეთ, რადგან მათ არ იგრძნონ თავი მწირებად და ობლებლად უდაბნოში, რომ ისინი სიამითა და ნეტარებით ავსებულნი შეებრძოლონ საკუთარ ბედს."
                    ],
                    "characters": "",
                    "dictionary": ""
                },
                {
                    "name": "სულო ბოროტო",
                    "link": "/author/nikoloz-baratashvili/sulo-boroto/",
                    "year": "1843",
                    "genre": "რომანტიზმი",
                    "essay": [
                        "ნიკოლოზ ბარათაშვილმა 1843 წელს შექმნა ლექსი \"სულო ბოროტო\", რომელიც ლექსის \"ხმა იდუმალი\" იდეურ გაგრძელებას წარმოადგენს. გასულა 7 წელი მას შემდეგ, რაც პოეტმა საკუთარი ცხოვრება იდუმალ ხმას მიანდო იმ იმედით, რომ ის ბარათაშვლის მფარველი ანგელოზი იქნებოდა. თუმცა ბედისწერამ ცუდად იხუმრა უძლიერეს რომანტიკოსზე, რაც მან ლექსში \"სულო ბოროტო\" გადმოგვცა.",
                        "აღმოჩნდა, რომ ის გაუგებარი იდუმალი ხმა, რომელიც ღამითაც არ აძინებდა პოეტს, ბოროტი სული იყო. მან ნ. ბარათაშვილს მშვიდობა წაართვა, იმედები ჩაუმწარა. იგრძნობა პოეტის გაბრაზება, მას აღარაფრის ეშინია, ის უშიშრად უტევს ბოროტ სულს და პასუხს სთხოვს მას: \"ამას უქადდი ჩემს ცხოვრებას, ყმაწვილკაცობას?\"",
                        "ნ. ბარათაშვილი დამწუხრებულია, რადგან ბოროტმა სულმა მას ულამაზესი ცხოვრების იდეა დაუხატა და იქვე დაუმსხვრია. ეშმაკისეული სული მას პირდებოდა თავისუფლებას, სიამესა და სამოთხეს. მაგრამ რა შერჩა მას?!",
                        "პოეტი მიხვდა, რომ მისი ცხოვრება ბოროტ სულს დაეუფლებინა, ამიტომ მან მაშინვე ბრძოლა დაიწყო. უფლის წინაშე ჩვენი პოეტი სუფთაა, რადგან ის ცდილობს ბოროტება განსდევნოს. ბარათაშვილს თვალთახედვა დაუბრუნდა და, შეგვიძლია ვთქვათ, რომ ის ბოროტ სულზე უფრო ძლიერია, რადგან მისი მომაჯადოებელი ძალა გავლენას აღარ ახდენს პოეტზე: \"სად ხარ, აღმშფოთო, მიპასუხე, ნუ იმალები, რატომ გაცუდდა ძალი შენი მომჯადოები?\"",
                        "პოეტი წყევლის იმ დღეს, როცა ბრმად ენდო ბოროტ სულს, მსხვერპლი კი საკუთარი სიმშვიდე და გულისთქმა აღმოჩნდა. ბარათაშვილს დიდი მომავალი სურდა, იდუმალმა ხმამ მას რეალობა დაუმალა, იმედით აცხოვრა და ბოლოს აღარაფერი შეატოვა.",
                        "\"განვედი ჩემგან, ჰოი, მაცდურო, სულო ბოროტო!\" - ითხოვს მარტოსული პოეტი. ცხოვრებას წაურთმევია მისთვის რწმენა, ნდობა, მას აღარ შეუძლია იყოს ის ჭაბუკი, დიდი ოცნებებითა და სურვილებით, დიდი იმედებითა და მიზნებით.",
                        "ბოლოს კი პოეტი იბრალებს იმას, ვის ცხოვრებაშიც ბინას დაიდებს ბოროტი სული: \"ვაი მას, ვისაც მოხვდეს ხელი შენი მსახვრალი!\" - \"ხელი შენი\" მეტაფორულად აღნიშნავს ბოროტი სულის ზეგავლენას.",
                        "მართლაც, ძალზედ ტრაგიკული აღმოჩნდა დიდი პოეტის ბედი. სამხედრო კოჭლობის გამო ვერ გახდა, ცხოვრების მთავარმა სიყვარულმა სხვა აირჩია, სათანადო სამსახურიც ვერ იპოვა და ყმაწვილობიდან ოჯახს არჩენდა. მისი ადრეული გარდაცვალებაც რთულ ცხოვრებაზე მიანიშნებს. ბოროტმა სულმა არ დაინდო ნიკოლოზ ბარათაშვილი, თუმცა მის ზეგავლენად შეიძლება ჩავთვალოთ უდიდესი ნაწარმოებების შექმნა. ტკივილმა, რომელიც მას ცხოვრებამ მიანიჭა, გახადა ტატო ნიკოლოზ ბარათაშვილად. პოეტმა ვერ იგრძნო სიცოცხლის გემო, იგი წუხდა, რომ კვალს ვერ დატოვებდა, წუხდა, რომ მიზნების მიუღწევლად წავიდოდა. თუმცა მისი გარდაცვალებიდან 175 წელი გავიდა და დღესაც ყველამ იცის მისი სახელი, მისი ლექსები, რადგან იგი უკვდავია. ბოროტმა სულმა საკუთარი მისია ბოლომდე ვერ შეასრულა, რადგან პოტმა იგი დაამარცხა."
                    ],
                    "characters": "",
                    "dictionary": ""
                }
            ]
        }
    ],
    []
]